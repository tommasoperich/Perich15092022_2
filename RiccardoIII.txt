Clamori marziali. Scorrerie. Entrano (Norfolk e soldati, poi dall’altra porta) Catesby.

CATESBY

Soccorso! Monsignore di Norfolk, soccorso, soccorso!

Il re fa prodigi sovrumani,

sfidando ad oltranza ogni avversario.

Gli hanno ucciso il cavallo, ed egli si batte a piedi, [giusta]

cercando Richmond nella gola della morte.

Soccorso, nobile signore, o la giornata è persa.

(Escono Norfolk e soldati).

Allarmi. Entra re Riccardo.

RE RICCARDO

Un cavallo un cavallo! il mio regno per un cavallo!

CATESBY

Ritiratevi, monsignore; v’aiuterò io a trovar un cavallo!

RE RICCARDO

Vigliacco! Ho puntato la mia vita su una giocata,

e accetterò il rischio del dado.

Credo che ci siano sei Richmond sul campo:

cinque ne ho uccisi oggi, invece di lui.

Un cavallo! Un cavallo! Il mio regno per un cavallo!

[Escono].