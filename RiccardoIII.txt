Allarme ed escursioni; entrano Norfolk e l’esercito: Catesby gli va incontro.

CATESBY 

Alla riscossa, milord di Norfolk, alla riscossa! [giusta]


Il re fa prodigi di valore superiori alle forze di un uomo. 

Intrepido disprezza tutti i pericoli! 
Il suo cavallo è ucciso, ed ei combatte a piedi 

cercando Richemond nel seno della morte. 

Soccorso, prode duca, o la battaglia è perduta! 

(allarme; entra il re Riccardo)

RICCARDO 

Un cavallo, un cavallo! il mio regno per un cavallo!

CATESBY 

Ritiratevi, milord, e vi aiuterò a trovarne uno.

RICCARDO 

Vile; ho giuocata la mia vita sopra un colpo di dadi, e affronterò tutte le vicissitudini della sorte. 

Credo vi fossero sei Richemond nel campo; 

cinque ne ho già uccisi, e uno ancora ne rimane. 

Un cavallo, un cavallo! il mio regno per un cavallo!

(escono)